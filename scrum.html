<h1>OM OSS</h1>
<p>
	Vi driver Nordens mest besökta arenor; Ericsson Globe, Hovet, Annexet, Tele2
	Arena och Friends Arena, samt attraktionen SkyView. Varje år besöker ca 3
	miljoner människor våra arenor och de över 330 idrotts- och
	underhållningsevenemang som de gästas av. Det gör oss till den absolut största
	arenaoperatören i Norden.
</p>
<h3>Vi arbetar med SCRUM</h3>
<ul>
	<li>
		Scrum är ett av flera ramverk som implementerar det Agila tankesättet.
	</li>
	<li>Ramverket är lättviktigt och lättförståeligt.</li>
	<li>Arbetet är uppdelat i korta iterationer, s.k. Sprintar.</li>
	<li>
		Människorna inom ett Scrumteam är uppdelade i tre roller: Produktägare,
		Scrum Master och Utvecklingsteam.
	</li>
	<li>
		Genom ett antal definierade dokument kan Utvecklingsteamets arbete
		struktureras, kommuniceras och visualiseras i realtid.
	</li>
	<li>
		För att effektivisera processen, definierar Scrum de ceremonier och möten
		som behövs för att arbetet ska flöda.
	</li>
	<li>
		Buzzwords för att verka insatt: Sprint, Scrum Master, riskminimering,
		backlog, snabb TTM, Daily standup, ceremonier.
	</li>
</ul>
<h3>En snabb introduktion till SCRUM</h3>
<iframe
	width="854"
	height="480"
	frameborder="0"
	allowfullscreen="allowfullscreen"
	src="https://www.youtube.com/embed/gy1c4_YixCo?autoplay=0&amp;start=0&amp;rel=0"
></iframe>

<h3>Grunderna i Scrum</h3>
<p>
	Det Agila manifestet i sig specificerar inte några direkt konkreta krokar att
	hänga upp sitt arbetssätt på. Däremot finns det ett antal konkretiseringar och
	implementationer av hur den Agila filosofin kan tillämpas, såsom Scrum, Kanban
	eller DevOps. En populär ingång till att få igång sitt Agila arbete är att
	helt enkelt införa just Scrum som metodik, i stor eller liten skala. Det finns
	många anledningar till att Scrum blivit så populärt, men en av dem är att de
	praktiska delar som utgör ramverket är relativt okomplexa och konkreta, vilket
	vi kommer att se nedan. Vidare är en av de stora skillnaderna från
	traditionell projektmetodik är att Scrums ramverk är uppbyggt på empirism, det
	vill säga att beslut tas utifrån tidigare erfarenheter och information man
	faktiskt vet. Inga “vi är helt säkra på att det här är det bästa sedan skivat
	bröd, så vi bygger allt på en gång”-projekt, alltså. Snarare en kultur av att
	“vi tror att det här är en grym idé, men vi utvecklar lite i taget”.
</p>
<h3>Varför Scrum?</h3>
<p>
	Alla vi som jobbat i den lite äldre skolans projekt känner nog igen att vi
	redan i projektets inledningsfas lägger stora resurser på att definiera
	slutresultatet och en detaljerad väg dit. Och vi känner nog också igen att den
	planen väldigt sällan håller hela vägen. Här kan Scrum erbjuda en minskad
	risk, snabbare time-to-market och en slutprodukt som är betydligt bättre
	anpassad till marknaden. Scrums uppbyggnad består av tre roller, tre
	artefakter och fem ceremonier. Alla dessa delar hänger ihop och binder samman
	det faktiska arbetet som utförs till en Agil helhet. Det som är det fina här,
	är att eftersom ramverket inte är stramt överallt, så finns det en hel del
	möjligheter att skräddarsy sin process och ändå jobba enligt Scrum.
</p>
